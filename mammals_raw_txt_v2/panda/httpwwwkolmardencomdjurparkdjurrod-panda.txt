 p class="intro-text" 
                        Den röda pandan är trots namnet närmare släkt med tvättbjörnen än med jättepandan. Den har dock flera gemensamma drag med jättepandan. Bland annat äter både jättepandan och den röda pandan främst bambu och har ett förlängt handlovsben, en ”falsk tumme”, med vilken de greppar bambun.
                        p 
 p class="body-text" Den röda pandan har en anmärkningsvärd rödbrun, nästan lysande färg. I ansiktet har de vita, svarta och rödbruna ränder och på magen är den nästan helsvart. Svansen är vit- och rödrandig. Färgerna fungerar som kamouflage då den smälter in med de röda och vita mossorna och lavarna i träden. Pälsen är lång och tjock, och till och med under fotsulorna har den röda pandan päls, vilket skyddar mot kalla och hala underlag. Den tjocka svansen fungerar som en värmande filt och huvudkudde, då pandan ofta virar den runt sig när det är kallt. Tassen består av fem klor samt en ”falsk tumme”. Den falska tummen är ett förlängt handlovsben och den hjälper pandan att greppa bambun, men också att hålla i grenar när den sover.  p 
 p class="body-text" Precis som jättepandan är den röda pandan ett rovdjur som äter vegetabilisk föda. Dess tarmsystem är uppbyggt som ett rovdjurs, vilket gör att de saknar många funktioner som växtätare traditionellt har – till exempel att bryta ner cellulosa. Trots detta äter den röda pandan främst växter så som bambu, blad, blomknoppar och frukt. Eftersom de inte kan ta upp all näring i växtfödan måste de äta stora mängder, nästan hela dagen går åt till att äta.  p 
 p class="body-text" Den röda pandan lever i Himalayas bambuskogar, där den ofta befinner sig högt upp i trädtopparna. De lever oftast ensamma, men har setts i grupper där individerna är släkt med varandra. Om flera syns ihop är det vanligast en hona med sina ungar. Parningstiden är januari till mars och efter ungefär 130 dagars dräktighet föder honan en till fyra ungar. Ungarna väger ca 100-130 gram och är ljusare till färgen och blinda den första tiden.  p 
 p class="body-text" Den röda pandan har många olika namn, och kallas bland annat även för liten panda eller mindre panda. Dess vetenskapliga släktnamn,  em Ailurus  em , betyder ”flammande katt” och på engelska kallas den bland annat för firefox (eldräv). På kinesiska heter den röda pandan daxigonamo, vilket betyder stor björnkatt. Även på svenska kallas arten ibland för kattbjörn. En anledning kan vara att den har många kattliknande drag. Förutom storleken och nosen (som är liten och platt), har den delvis indragbara klor – en egenskap som inte finns hos andra björnar och halvbjörnar, men som är vanlig hos kattdjur.  p 
 p class="updated_at-text" Senast uppdaterad: 2016-10-12  p 
 p class="intro-text" 
                            Nyckeln till att bevara den röda pandan är att skydda de känsliga asiatiska bambuskogarna som arten är helt beroende av. Idag finns troligtvis färre än 10 000 vilda pandor och utöver minskat livsutrymme hotas de också av tjuvjakt.
                            p 
 p Den röda pandan lever likt jättepandan i tempererad skog i Himalaya med favoritfödan bambu. Dess utbredning begränsas på grund av födovalet, vilket gör den mycket sårbar. Det största hotet handlar om just förstörelse av habitat i form av skogsavverkning i bambuskogarna. Dessvärre är lokalbefolkningen beroende av naturresurserna i området och skövlingen är stor.  p 
 p För att råda bot på problemet arbetar organisationen Red Panda Network med att utbilda lokalbefolkningen för att skapa förståelse för djur- och naturlivet i deras område. Målet är att ge lokalbefolkningen resurser och kraft att själva arbeta för att bevara och ta hand djur- och naturlivet i området. För att utföra uppgiften anställer Red Panda Network skogsvaktare, som förutom att utbilda också skyddar habitaten. Målet med insamlingen till Red Panda Network är att alla djurparker i Europa som håller röda pandor bidrar med €250 vardera, vilket skulle göra det möjligt att anställa 20 nya skogsvaktare. Kolmårdens insamlingsstiftelse är med och bidrar till projektet.  p 
